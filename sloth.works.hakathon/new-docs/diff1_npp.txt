УКАЗ № 346
На основание чл. 98, т. 4 от Конституцията на Република България
ПОСТАНОВЯВАМ:
Да се обнародва в „Държавен вестник“ Законът за изменение и допълнение на Закона за електронното управление, приет от ХLI Народно събрание на 7 октомври 2009 г.
Издаден в София на 12 октомври 2009 г.
Президент на републиката: Георги Първанов
Подпечатан с държавния печат.
Министър на правосъдието: Маргарита Попова
ЗАКОН
за изменение и допълнение на Закона за електронното управление (ДВ, бр. 46 от 2007 г.)
§ 1. В чл. 7, ал. 4 след думите „обща стратегия за електронно управление“ се добавя „по предложение на министъра на транспорта, информационните технологии и съобщенията“.
§ 2. В чл. 43, ал. 3 думите „Министърът на държавната администрация и административната реформа съвместно с председателя на Държавната агенция за информационни технологии и съобщения“ се заменят с „Министърът на транспорта, информационните технологии и съобщенията“.
§ 3. Член 59 се изменя така:
„Общ контрол
Чл. 59. Министърът на транспорта, информационните технологии и съобщенията упражнява контрол по спазването на този закон.“
§ 4. В чл. 65 се правят следните изменения:
1. В ал. 1 думите „министъра на държавната администрация и административната реформа, съответно от председателя на Държавната агенция за информационни технологии и съобщения“ се заменят с „министъра на транспорта, информационните технологии и съобщенията“.
2. Алинея 2 се изменя така:
„(2) Наказателните постановления се издават от министъра на транспорта, информационните технологии и съобщенията или от оправомощени от него длъжностни лица.“
Допълнителна разпоредба
§ 5. В останалите текстове на закона думите:
1. „Министърът на държавната администрация и административната реформа“ и „министъра на държавната администрация и административната реформа“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.
2. „Министерството на държавната администрация и административната реформа“ се заменят с „Министерството на транспорта, информационните технологии и съобщенията“.
3. „Председателят на Държавната агенция за информационни технологии и съобщения“ и „председателя на Държавната агенция за информационни технологии и съобщения“ се заменят съответно с „Министърът на транспорта, информационните технологии и съобщенията“ и „министъра на транспорта, информационните технологии и съобщенията“.
4. „Държавната агенция за информационни технологии и съобщения“ се заменят с „Министерството на транспорта, информационните технологии и съобщенията“.
Преходни и заключителни разпоредби
§ 6. Издадените до влизането в сила на този закон подзаконови нормативни актове запазват действието си, доколкото не му противоречат.
§ 7. Законът влиза в сила от деня на обнародването му в „Държавен вестник“.
Законът е приет от 41-ото Народно събрание на 7 октомври 2009 г. и е подпечатан с официалния печат на Народното събрание.
Председател на Народното събрание: Цецка Цачева